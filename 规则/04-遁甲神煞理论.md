# 遁甲神煞理论

> 摘自《遁甲符应经》（宋·杨维德等撰，宋仁宗敕修）

## 一、九天九地太阴六合

### 理论基础

张良曰：

- **九天之上**：利以陈兵
- **九地之下**：利以伏藏
- **太阴六合之中**：可以逃亡

### 冬至后阳遁定位

凡冬至后，阳遁天上直符所临之宫：

- **后一**：九天
- **后二**：九地
- **前二**：太阴
- **前三**：六合

### 夏至后阴遁定位

凡夏至后，阴遁天上直符所临之宫：

- **前一**：九天
- **前二**：九地
- **后二**：太阴
- **后三**：六合

### 案例

#### 阳遁上元一局

假令阳遁上元一局甲己之日丙寅时天上直符临八宫：

- 后一九天临九宫
- 后二九地临六宫
- 前二太阴临四宫
- 前三六合临九宫

#### 阴遁上元九局

假令阴遁上元九局甲己之日丙寅时天上直符临二宫：

- 前一九天临七宫
- 前二九地临六宫
- 后二太阴临四宫
- 后三六合临三宫

## 二、九天之上六甲子

### 理论

九天之上六甲子，谓六甲为直符。当六甲之时，士众常背直符所临之官，而击其冲，无不胜也。

《经》曰：扬兵于九天之上。

### 原理

所以甲为九天之上者，谓《易》称乾纳甲壬。乾为天，天道上升，似壬数至甲，其数九，故六甲为九天之上。

所以六甲皆称甲子者，六甲之始，支干之长。举上以明下，故六甲皆称甲子。

## 三、九地之下六癸酉

### 理论

谓六癸之位，皆称九地之下。凡逃亡绝迹，当以天上六癸所临之方下出入。

### 原理

《易》称坤纳乙癸。又坤为地，地道下降，从乙数癸，亦为九地，故云癸为九地之下。

所以六癸者，皆称癸酉，谓是甲子之终癸酉。

## 四、三奇之灵六丁卯

### 理论

谓六丁为三奇之灵，凡行来、出入、用兵、斗战，皆吉。

故曰：**能知六丁出幽冥，至老不刑；刀虽临颈，犹安不惊。**

### 六丁神名

又云六丁者，六甲之阴：

- **丁卯**：神字文伯
- **丁丑**：神字文孙
- **丁亥**：神字文公
- **丁酉**：神字文通
- **丁未**：神字文卿
- **丁巳**：神字巨卿

### 应用

凡斗争、出入、行来，六丁之神常呼其名。

所谓三奇之灵六丁卯者，以丁卯为甲子之阴故也。

## 五、六合之中六己巳

### 理论

谓六己之位皆为六合之中。凡为阴谋、密秘、伏隐之事，皆从天上六己所临之方而出，人莫见之。

《经》曰：**六合为私门，独出独入，无有见者。**

### 原理

所以六己为六合中者，从甲数至己，但甲、己合，故六合之中六己巳者，亦谓举甲子一旬之义，故俱称六己巳也。

## 六、六甲神名与五行相制

### 六甲旬首神名

#### 甲戌旬首

**神名**：徐何

**应用**：若开决沟渠，平治道路，分决河道，得于自然，开路无损路，向其方呼其神之字，左转入太阴中，则得所愿自通道路。

#### 甲申旬首

**神名**：盖新

**应用**：若入山田猎，捉捕虎狼、虫兽者，皆向其方呼其神之名而行六十步，左转入大阴中，虫兽自然不动。

#### 甲午旬首

**神名**：灵光

**应用**：安营置阵、巡狩战斗者，皆向其方呼其神之名，而行六十步，左转入太阴中，则必胜。

#### 甲辰旬首

**神名**：含章

**应用**：若求官拜将、临民赴任者，皆向其方呼其神之名而行，举步左转入太阴中，则为官不晦散。

#### 甲寅旬首

**神名**：监兵

**应用**：若扬兵振武，教阵荡寇，行军伐不道者，皆向其方呼其神之名而行六十步，左转入太阴中。若出行安边，贼盗自然不起。

### 五行相制运化之道

六甲内管五行，而动应无方。其五行而合胜，有相生相克，左手象天，右手法地，体好静，故书五行相制运化之道，无不兼该。

#### 应用法

- **求官二干石及令长**：于左手书**天**字
- **商贸兴贩、和结、交友、嫁娶、立契**：书**和**字
- **入山捕收牧猎**：书**狮子**字
- **部工居众**：书**强**字
- **过河治水**：书**土**字，或**戊**字
- **游山入道**：书**龙**字，其蛇虫不动

> 波浪腾声舟揖而溺，犹忌八风触水龙招摇咸池之日。

## 七、十二辰神名

### 十干神名

凡出行，呼十二干神名：

- **甲**：天福，其神王文卿
- **乙**：天德，其神龙文卿
- **丙**：天威，其神唐仲卿
- **丁**：天玉女，其神季田往
- **戊**：天武，其神司马羊
- **己**：明堂，其神纪游卿
- **庚**：天刑，其神邹元阳
- **辛**：天庭，其神高于张
- **壬**：天宰，其神王禄卿
- **癸**：天狱，其神受子光

## 八、六丁阴遁神名

- **丁丑**：神梁邱叔
- **丁未**：神王屈奇
- **丁巳**：神许咸池
- **丁酉**：神费阳多
- **丁亥**：神陵成陆
- **丁卯**：神孔林族

## 九、威德之时

### 理论

六丙为威，六甲为德，利以为客，发号施令。

入其国，犬不吠，马不嘶，回车止轮，所动万里。敢有举兵来向者，皆还自灭，贼必亡矣。

天兵末动，敌人自恐；天兵未行，敌人自惊。

### 应用

将兵征讨，客不胜，不利为主，惟宜固守以待天时也。

## 十、之三避五

### 理论

《经》曰：天道不远，三、五复返。之三避五，恢然独处。

- **三**：为生气，故之三也
- **五**：为害气，故避五也

三为威，五为武，盛于三，衰于五。匹马双轮，无有反顾。

### 案例

假令冬至上元阳一局甲已之日丙寅时宫得三，此时为生气，则为百事吉，故曰之三。至戊辰时，宫得五，为害气，故曰避五，百事凶。

## 十一、天网四张

### 理论

《经》曰：天网四张，万物尽伤。此时不可举造百事。又神有高下，必须知之，谓时下得六癸之时也。

### 避法

假今天乙在一宫，即天乙所加宫也。当此之时，必须甸句而去，以左右肩纽面前行过十步。

若天乙高二尺，以上可消息避天网，甸甸而去也。

## 十二、天辅之时

### 理论

《经》曰：天辅之时，有罪无疑。斧头在前，天犹救之。

### 天辅时

- 甲已之日己巳时
- 乙庚之日甲申时
- 丙辛之日甲午时
- 丁壬之日甲辰时
- 戊癸之日甲寅时

是天辅时也。凡此时有罪，皆自解释也。

---

**说明**：本文档专注于遁甲神煞理论体系，包括九天九地、六甲六癸、三奇六合等神煞定位与应用方法。这些是遁甲实战中重要的趋避依据。
