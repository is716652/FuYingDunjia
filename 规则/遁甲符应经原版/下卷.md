# 景祐遁甲符应经卷之下

## 五不可击

汤谓曰：第一不击天乙宫，二不击九天宫，三不击生门宫，四不击九地宫，五不击直使宫。己上皆不可击，我军居之，必雄盛矣。

假令阳八局，丙辛之日辛卯时，天乙在二宫，西南阳遁天上直符所在宫，而击其冲也。九天在九宫，正南；生门在三宫，正东；九地在四宫，正西宫东南，直使在八宫东北，己上并不可击，我军居之必雄胜。

假令阴七局，甲己之日丙寅时，天乙在七宫，阴遁居地宫也，宜正西而击其冲，正东天上直符临九宫，阴遁前一，九天在二宫，西南；生门在一宫，正北；九地在七宫，正西；直使在五宫，寄坤二，西南。己上不可击，我军居之必雄胜矣。

## 涉阴危之中

经曰：若涉阴危之中，山河、水涧之际，兵不得移转，当贼从利方上来，即视天时。若阳时者，令士卒皆前坦左肩，引声大呼，鸣鼓击钟，先而击之；若阴时，令士卒啞枚，驻军马，搥鼓静而待之。若敌四面围之者，当分军为三部：一部居月建，上一部居月德，上一云日月德，上一部居生神，上大将居亭，上引兵而击之，大胜。

## 五不过时

葛洪曰：五不过时者，谓刚柔日相剋而损其明时。

下之干剋今日之干是也。此时纵有奇门，不可行百事凶。

假令甲日午时，乙日己时，丙日辰时，丁日卯时，戊日寅时，己日丑时，庚日子时，辛日酉时，壬日申时，癸日未时，己上为五不过时，损明也，时干剋日干也。

## 饮食左右冠带步履法

三元经曰：六甲为饮食，宜旬中六甲。

假令甲子日子上也，左右六丁谓左右宜向旬中六丁。

假令甲子旬向卯上，冠带六戊谓宜旬中六戊。

假令甲子向辰上，步履乾坤者，谓初举左足而言乾，次举右足而言坤，又举左足而言元，次举右足而言亨，又举左足而言利，再举右足而言贞，一步一言行六步而去。

勿回顧，隨所去之方，害不能及也。

## 急則從神，緩則從門

三元經曰：謂有急事不擇時，幷三奇吉門，當天乙所在宮及直符之神。若緩時，可待三奇吉門而玄及天上六戊所在，以六戊常為天門。

假令冬至上陽一局，甲己之日丙寅時，此時天一加六丙於八宮，直符在一宮。若有急事，可東北天乙下及正北直符六戊下去，皆吉也。

## 出天門入地戶過太陰居青龍法

三元經曰：初出天門六戊也，入地戶六己也，過太陰六丁也，居青龍六甲也，所居之下百戰百勝。

假令冬至上元甲己之日夜半生甲子，初起兵出天門辰下，入地戶己下，遇太陰卯下，居青龍子地下，百戰百勝。

又法出天門者，天上六戊在一宮，入地戶天上六己在九宮，過太陰在七宮，居青龍天上一宮，倣此。

## 伏匿藏形

伍子胥曰：若欲藏匿者，乘青龙（六甲也），历蓬星（六乙也），过明堂（六丙也），出天门（六戊也），入地户（六己也），过太阴（六丁也），取草折半障人中，入天藏（六癸也）。

假令六甲日夜半生甲子时，欲伏藏者，初起甲子，历丑，遇寅出辰，入己，还取草折半障人中，置卯地而入酉地。云人无见者，过太阴时咒曰：

天翻地覆，九遁皆塞，有禾追我，至此而极，强见我者死，追我者亡。吾奉九天玄女道母元君律令，经入天藏，慎勿反顾。庚为天狱，辛为天庭，壬为天牢，宜避之，不可抵向，如误犯即被缚擒之咎。

## 玉女反闭局

经曰：凡月遁甲无奇门者，不可出行，宜玉女反闭局。出在室六尺，在庭六步，在野六十步，并以六为数。

先定六数，讫先左手持六算，各长一尺二寸，右手执刀，向旺方，呼浊气一口，次吹旺气，默饮讫，叩齿十二遍，了祷祝，心下事然，后却回身，背旺气，启请祝曰：

维年月日时，某敢昭告于天父地母、六甲、六丁、玉女、六戊藏形之神，某好乐长生之术，行不择日，出不问时。今欲为某事，虔告天地神祇，丁甲大神，谨按天文，拜请六丁、玉女真君，画地局，出天门，入地户，闭金关，乘玉辂，玉女青龙、白虎、朱雀、玄武、勾陈、螣蛇、六合、六甲神十二，狩士神灵，乘我而行，到某所，左右巡防，随行随止，随卧随起，辟除盗贼，鬼魅消亡。君子见我喜乐，非常小人见我欢跃，惶惶男女见我共待酒浆，百恶鬼贼见我则亡。今日禹步上应天罡，玉女侍傍，下辟不祥，万精厌伏，所向无殃，所但病疾所供者，逢所击者破，所求者得。

赤子今日，请召玉女真君，随我者进急急如九天。

玄女道母元君律令，咒毕，画局布排，东西南北，玉女十二支，八千四维。子日在庚，週而复始，凡入阵掩捕出入远行，见贵上宫，赴任即出天门、入地户，乘玉女而玄人皆不见。

凡布局，左手执算，右手执刀，自鬼门起，左画一圈，布四方八千十二神位，先取丑上一筹，掩闭天门；次取申上一筹，横闭地户；十二日圆如子日庚，玉女酉华盖，子青龙、乙地户、丙天门，余日依布之。



咒曰：吾左魁右魁，右魁左魁，上魁下魁，下魁上魁，吾藏三五之中，魁魁之内，魁魁之裹，颠倒三五，低昂步罡，魁为我生形，吾载日载月，足履北斗二台，七星覆我，五星照我，二十八宿罗列，卫我璇玑，玉衡卫我身形，衣斗履斗，与斗同仪。今步罡三五合，成步，矫跃衡趐，祥紫微三五，腾声乘罡，御斗秉正，天威万世常存，日月同曜，邪道五害皆伏，魁罡之下，无动无作，急急如律令。



十二局天门地户玉女反闭立成

子日：天门丙，地户乙，玉女庚
丑日：天门丙，地户乙，玉女辛
寅日：天门丙，地户庚，玉女乾
卯日：天门庚，地户丁，玉女壬
辰日：天门庚，地户丁，玉女癸
巳日：天门庚，地户壬，玉女艮
午日：天门壬，地户辛，玉女甲

未日：天门壬，地户辛，玉女乙
申日：天门壬，地户甲，玉女巽
酉日：天门甲，地户癸，玉女丙
戌日：天门甲，地户癸，玉女丁
亥日：天门甲，地户丙，玉女坤  

经曰：若不布局，请神唱算，则神无验矣。  



## 真人闭六戊法

画局讫，便从心下排东西南北，布十二神四维八干位。

假令甲日，便从甲地入局；乙日，便从乙地入局；丙日，便从丙地入局；丁日，便从丁地入局；庚日，便从庚地入局；辛日，便从辛地入局；壬日，便从壬地入局；癸日，便从癸地入局；戊日，便从乾地入局；己日，便从艮地入局。内一说：戊日只从乾入局，己日只从巽入局。内手持六算，祷祝四方。

谨请东方功曹太衡天罡，青帝太神甲乙大神降于局所，侍卫我身。

谨请南方太乙胜光小吉，赤帝太神丙丁大神降于局所，侍卫我身。

谨请西方传送从魁白帝太神庚辛大神降于局所，侍卫我身。

谨请北方登明神后大吉，黑帝太神壬癸大神降于局所，侍卫我身。

右谨请四方神讫，便从所求日辰上安置筹法。

假令子上第一筹，丑上第二筹，寅上第三筹，卯上第四筹，辰上第五筹，己上下第六筹。

六筹记但有两支挟一干，先成为天门，后成为地户。四仲日地户不成，取初筹第一筹安辰所冲上，却从冲上命起，自然成门。术曰：鼠行失穴，入狗市，便移子上第一筹安戌上，大呼青龙，下午入兔园，食甘草，便移丑上第二筹安卯上，大呼朱雀，下猛虎，哟！未入己，便移寅上第三筹安己上，大呼勾陈，下兔入牛栏，伏不起，便移卯上第四筹安丑上，大呼白虎，下龙入马厩，因留止，便移辰上第五筹安于午上，大呼玄武，下螣蛇，宛转未申裹，便移己上第六筹安申上，大呼六合，下若午日即从午上命第一筹，即曰马入龙泉，饮甘水，便移午上筹安于辰上，羊鸡易位，入酉裹，便移未上筹安于酉上，猿猴旁跃，北。

奔豕便移申上筹安亥上，鸡飞扑落羊栏裹，便移酉上筹安未上，狗入鼠穴，捕于子，便移戌上筹安子上，猪入虎穴，自求死，便移亥上筹安于寅上，唱筹讫。

先成者为天门，后成者为地户。四仲地户不成者，将初筹第一筹安冲辰命之，乃成咒曰：

乾尊跃灵，坤顺内营，二仪交泰，要合利贞，配天向地，永宁肃清，应感玄黄，上衣下裳，震离坎兑，翊赞扶将，乾坤艮巽，虎步龙翔，今日行筹，玉女侍傍，有急相佐，常辅扶匡，追我者死，捕我者亡，牵牛织女，化成河江，急急如律令。

玉女左行八干四维，子日从庚起，周而复始，乘玉女玄，时有咒，当呼玉女所在，若庚上便呼庚上玉女，速来护我，无令百鬼伤我，敌人莫见我，见我者以为束新，独开我门而闭他门，每移一步，持咒一句。

禹步相催，登阳门。

白气混混灌我形。

天廻地转，步七星。
躡罡步斗，齐九灵。
我步我长生。
我得我长生。
恶逆摧伏，妖邪惊。
泉炎消滅，我长生，急急如律令。

右禹步毕，咒曰：六甲九章，天员地方，四时五行，青赤白黄太乙为师，日月为光，禹前治道，蚩尤治兵，青龙扶毂，白虎扶衡，荧惑在前，辟除不祥，北斗诛伐，除去凶殃，五神道我，周游八方，当我者死，嫉我者亡，左右社稷，鬼盗伏匿，行者浮喜，留者有福，万神护我，永除盗贼，急急如律令。

九欲为吉事，远行见贵人，上官赴任者，出地户入天门，乘玉女而行，咒曰：天门天门，今日惟良，玉女侍我左右，遨旁行未四出，不逢祸殃，君子一见喜乐倍常，所求如意，万事吉昌，急急如律令。

夫欲入阵掩捕之事，即出天门，入地户，乘玉女而行，咒曰：喏喏，嚗嚗，行无择日，返无择期，随斗所指。

与神俱出，天地反覆，中心所欲，皆得随意，使汝迷惑，以东为西，以南为北，知我者死，汝不得以筹开门，而玄乘玉女。咒曰：（三呼）玉女、玉女、玉女。

天神至矣，护我保我，侍我行到某乡里，杳杳冥冥，莫覩其形，人不闻其声，鬼莫视其神，恶我者殃，百邪鬼贼，当我者灭，阻我者亡，千万人中见我者喜，急急如律令。

次以刀画地，摄禁诸恶，咒先叩齿七遍，应北斗天罡气，以右手持刀画地。



咒曰：律令律令，四纵五横，万鬼潜形，吾去千里者，迥万里者，归呵！我者死，叱吾者亡，恶我者自受其殃，急急如律令。

又咒曰：律令律令，四纵五横，猛火烈兵，游行天下。



摄捉邪精，所有一切天魔外道，向并吾天罡，勃下灭，急急如律令。

右前咒毕，更步三台星，自上台虚精为初步，次中台六淳，下台曲星，一步一咒。三台生我，末三台养我，末三台护我，末。

经曰：诸欲止宿安营，辟病去害者，当用真人闭六戊法。百恶莫敢近，神验秘之为术之法，先置其营，落记在旬中之戊上。

假令甲子旬中，戊在辰上，以刀从鬼门起左行，画地一周，次取中央土一斗，分置六戊之上，六处各置一斗土，置乃于取土之处，入中央咒曰：

太山之阳，常山之阴，盗贼不起，虎狼不行，城郭不完，闭以金关千凶，万恶莫之敢干，仍在营中，宿不复出也。

欲验六戊之法者，先置营落处记，施六戊土，取用犊、特牛击其母于营，其犊终不敢入，欲令入，举一戊上土，犊即从空处而入甲。



子旬戊在辰，甲戌旬戊在寅，他仿此。

## 遁甲门户神名

玉璋曰：门户神名，出军行来，并宜用之神名。

甲子旬门名徐仪，户名公孙齐，解衣而玄。
甲戌旬门名天可，户名徐何，仰天大呼去。
甲申旬门名司马光，户名石戬，解冠而去。
甲午旬门名石泉，户名于可，解衣振迅而去。
甲辰旬门名公孙错，户名司马胜，解发更结而去。

甲寅旬门名公孙光，户名司马强，解带而去。

大将军出入及行，无问多少，往止之方，必法度也。以六为法，大将军列士卒左旋入太阴中，呼门神名，咒曰：某甲有急，请神佐我，佑我、匿我、藏我，无使敌人伤我、覆我，盖我五兵，摧折无令至我，当我者亡，使敌人冥冥默默，视我迷惑，为者乱其魂魄，使敌人不敢起。咒讫，令士卒左旋直去，勿反顾，藏于六癸下者。

假令甲子旬中，六癸在酉，他仿此。



## 行千里法

经曰：夫欲出行千里，出门咒曰：六甲九章，天员地方，四时五行，日月为光，禹道治道，蚩尤避兵，苍龙扶毂，白虎扶衡，荧惑在前，引避除不祥，北斗诛伐，去凶殃，五神从我，周游四方，当我者死，向我者亡，左社右稷，寇贼伏匿，行者有喜，留者有福，五神护祐，所求者得，急急如律令。

## 出三奇吉门

经曰：出六乙门，禹步三咒曰：白虎除道路，当首导吾，慎勿惧，仁德之士，便来助，急急如律令。默念后丙丁同。

出六丙门，禹步三咒曰：天罡扬威武，当从青龙与白虎行，诛天贼及天虏，敢有不从伏天牢斧。

出六丁门，禹步三咒曰：六丁玉女名神，毋呼而问之道所在，当从斗表入斗裹，清冷之渊，多神忤折，以自障，勿惊骇，凡出三奇吉门，事速亦可直去，志心。



信之其神，立验慎勿反顾。

## 真人步斗法

步斗经曰：夫步可以通神，当以夜半居星下，白垩画地作九斗星间，相去三尺。天蓬从天罡起，随作次第之人，居魁前，逆布之，正立天英而歌斗咒，诵前至天英，便先举左足，并呼星名，以次依经布之，左右更遍，履之如后。此法为之百日，即与神人通矣。秘之，勿泄于非人者，殃堕九祖，盗视者无验矣。

乃诵曰：斗要妙兮，十二神承光明兮，威武陈气髣髴兮，如浮云七变动兮，上应天知变化兮，有吉山入斗宿兮，过天阁合律吕兮，治甲荣履天英兮，度天任清冷渊兮，可陟沉枝天柱兮，拥天心从此度兮，登天禽倚天辅兮，望天冲入天内兮，出天蓬斗道通兮，刚柔际天福禄兮，流后世出幽冥兮，千万载，急急如律令。



## 九星圆式

<img src="C:\Users\is716\AppData\Roaming\Typora\typora-user-images\image-20260128114611537.png" alt="image-20260128114611537" style="zoom:50%;" />





## 六甲阴符

经曰：九为上将，遇其敌，须作六甲阴符，令敌人自诛。故曰：宁与人千金，不与人六甲之阴，天地之间，此道最禁，藏之金匮，贯之於心，不传非人，慎勿轻泄。盗视者盲，盗读者瘖，须斋戒，若污犯者，则无验矣。

六甲之阴者：

甲子旬阴在丁卯，其神兔首人身。
甲戌旬阴在丁丑，其神牛首人身。

甲申旬阴在丁亥，其神猪首人身。
甲午旬阴在丁酉，其神鸡首人身。
甲辰旬阴在丁未，其神羊首人身。
甲寅旬阴在丁巳，其神蛇首人身。



作符之法：

凡作符之法，常以月蚀之时，伐杜荆或梧桐阴枝，上亦可用柏心，长九寸，广二寸，厚二分，以雌黄气盛之，其神像并神名著像之下。

丁卯神名孔林，字族音，若人吹笳，可使致人物。

丁丑神名梁丘，字叔音，若犬俱嗥，可使人远行。

丁亥神名陵成，字陸音，若坏城声，可使致大水，平地成山林。

丁酉神名费杨，字多音，若群鸟夜鸣，可致为威，大呼嘘，万人恐。

丁未神名玉屈，字奇音，若群兽入城门，可使置饮食。

丁巳神名许咸，字池音，若鱼跃于泉，可使致水虫，有甲之类。



凡盆符讫，以锦囊盛之，大将自随身。若有兵时，便出当旬之符于囊外，以指敌，敌人自败，不敢反兵。
