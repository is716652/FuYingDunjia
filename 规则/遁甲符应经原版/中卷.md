# 御製景祐遁甲符應經卷中

## 釋天遁

庚申時

天適者，生門與六丙月奇合，地下六丁為天適，此時得日精之蔽。

假令陽四局，乙庚之日酉時，天心為直符加時，干六乙開門直事，加時宮上即生與月奇六丙合臨六丁於一宮，是為天適也。

假令陰六局，戊癸之日晡時，天蓬為直符加時。干六庚休门为直使加时宫四，即生门与六丙月奇合临六丁于九宫，为天遁。

## 地遁

地遁者，开门与六乙日奇合临地下六己，为地遁。此时得月精之蔽也。

假令阳一局，丙辛之日日出，天衡为直符加时，干六辛伤门直使临一宫，日奇临六己于二宫，是谓地遁也。

## 人遁

人遁者，休门六丁星奇合前二太阴中为人遁，此时得星精之蔽也。

假令阳七局，乙庚之日夜半，天任直符加时，干六丙生门时加宫一宫，即休门与六丁星奇合前二太阴中六宫为人遁。

凡得三遁之时，出门奇百事吉。

## 三奇入墓

葛洪曰：三奇入墓者，谓乙未时为乙奇入墓，乙为日奇，木墓在未，故谓日奇入墓之时；丙戌为月奇，火墓在戌，故谓月奇入墓。

玉璋曰：三奇墓者，谓六乙日奇临二宫，六丙月奇，六丁星奇在六宫，是谓三奇入墓也。

## 六仪击刑

葛洪曰：六仪击刑者，谓甲子直符时加卯（子刑卯，卯刑子），甲戌直符时加未（丑刑戌、戌刑未、未刑丑），甲申直符时加寅（寅刑己、己刑申，申刑寅）。

甲辰直符时加辰（辰午未酉自刑），甲午直符时加午（午自刑）。

甲寅直符时加己（己刑寅）。

假令阳遁天元一局，甲己之日夜半，生甲子为直符，以日出时六仪击刑也。至庚午时，以甲子直符加六庚于三宫，即六仪击刑时也。

凡六仪击刑时，凶不可用。

## 太白入荧惑

谓曰庚为太白，丙为荧惑。若庚加丙时，对敌宜。

防贼术

假令夏至中元阴二局，乙庚之日平旦为戊寅，六庚在一宫，以天芮直符加时干于三宫，即六庚下临六丙于二宫，即太白入荧惑。

## 荧惑入太白

丙为荧惑，庚为太白。若丙加庚，此时闻贼必当退。

假令阴六局，甲己之日丙寅时，六丙在八宫，以直符天心加时干，即六丙下临六庚于四宫，此为荧惑入太白也，占贼不来。

## 青龙返首

葛洪曰：六甲加六丙，名青龙返首。凡阴阳二遁遇此时，可以造举百事吉，若更合吉门利出行，最为良也。

假令冬至上元阳一局，甲己之日丙寅时，六甲在一宫，甲子天蓬直符加时干，六丙于八宫，此为青龙返首。

## 飞鸟跌穴

六丙加六甲，名飞鸟跌穴。凡二遁遇此时，利为百事，出行、营造、举动皆吉。

## 天乙伏宫格

三元经曰：六庚加直符，名天乙伏宫格。此时战鬬，主客皆不利。

## 天乙飞宫格

直符加六庚，是也。此时主客皆不利。

## 天乙伏干格

三元经曰：六庚为太白，加日干，即为伏干格。此时开战，主客两伤。

## 岁干格

又曰：六庚加今岁之干，是也。此时凶。

## 月干格

又曰：六庚加今月之干，是也。此时凶。

## 日干格

又曰：六庚加今日之干，是也。此时凶。

## 时干格

又曰：六庚加时干，亦名伏吟格。此时不宜举事用兵，凶。

## 大格

汤谓曰：六庚加六癸为大格，谓天上六庚临地下六癸，此时不可举百事，已遗者不可求，求不任。

## 刑格

又曰：六庚加六己，是也。谓天上六庚加地下六己，此时用兵，主车破马伤，中道而止，士卒逃亡，不可以行。

## 青龙逃走

玉璋曰：六乙加六辛，是也。此时百事凶。

## 白虎猖狂

又曰：六辛加六乙，是也。此时百事凶。

## 朱雀入江

又曰：六丁加六癸，是也。此时忌为百事。

## 螣蛇夭矫

又曰：六癸加六丁，是也。此时百事不利。

## 时勃

汤谓曰：六丙所加皆名为勃勃者乱也，谓天上六丙临年月日时之干，直符类同六庚所加之义，凡举百事、用兵、交战，主纪纲紊乱，凶。

## 遁甲五阳所利

三元经曰：五阳时，利以为客。当为客之时，利先举兵，高旗鸣鼓，耀武扬兵，以决胜。谓时下浮甲乙丙丁戊五干，善神治事，可以出军征伐，远行求利，建国邑，临武士入宫，移徙嫁娶，举事皆大吉。此时进，亡者不可得，故曰直使之行一時一易行，阳利以为客，故曰"浮阳者飞而不止"。阳五干在子午之东，部生气也，故为客利先举。

假令甲己之日夜半，生甲子，自子时至辰时，浮甲乙丙丁戊是也。五阳将利为客，先举不拘阴阳，二遁如此例也。

## 遁甲五阴所利

又曰：五阴时，利以为主。之时，即后举兵，低旗卸枚，待敌而后动，以决胜。谓时下己庚辛壬癸五干，恶神治事，不可拜官、移徙、婚姻、出行、兴造、举百事，进亡者可得，直画策密谋，集武备，祷祀祈福。经云："直使之行一時一易行，陽利以為客，故曰浮陽者伏而不起。陰五干在子午之西部，殺氣也，故利主後動。

假令甲己之日夜半，甲子自己至酉時，浮己庚辛壬癸是也。五陰時，利以為主，宜後舉，不拘陰陽，二遁皆如此例。

## 出行呼神字入太陰中

又曰：若欲出行者，所向之方，呼其神之字而行六步，以避凶邪，祈福安吉。此乃太陰中秘法，常人不知，唯精於遁甲者用之。凡出軍、遠行、遷徙、探險，皆可依此法以求平安。

十步左转入太阴中，直符阳前二辰为太阴中，阴后二辰太阴中六丁又为太阴，皆是也。呼其神名，谓呼所出门上天上所得之星字。

- 天蓬字子禽 坎
- 天芮字子成 坤
- 天冲字子翘 震
- 天辅字子卿 巽
- 天禽字子公 离
- 天心字子襄 乾
- 天柱字子申 兑
- 天任字子章 艮
- 天英字子威 离

假令冬至，上元阳遁一局，以甲己之日平旦为丙寅。此六丙在八宫，天上六甲天蓬直符加八宫，欲出东北，呼其神名字子禽，行六十步入太阴中。此时前二太阴下临四宫，东南天上六丁临九宫正。

南左回入东南正南，皆是入太阴中。做此出入，呼六甲神名字，五行相制。

三元经曰：若有所用百事者，皆向六甲所在之方，呼其神名，各行六十步，左转入太阴中。又六丁名太阴，见贵人则喜悦，遇阵则胜。甲戌旬首神名徐何，若开决沟渠、平治道路、分决河道，浮于自然，开路无损，路向其方，呼其神之字，左转入太阴中，则浮所頎自通道路矣。

甲申旬首神名盖新，若入山畋猎，捕捉虎狼虫兽，者皆向其方，呼其神之名，而行六十步，左转入太阴中，虫兽自然不动也。

甲午旬首神名灵光，安营置阵、巡狩征战、闻者皆向其方，呼其神名字，而行六十步，左转入太阴中，则必胜。

甲辰旬首神名口含章，若求官拜爵、临民赴任者，皆向其方，呼其神之名，而行六十步，左转入太阴中则为宫，不晦散。

甲寅旬首神名口监兵，若扬兵振武、教阵荡寇、行军伐不道者，皆向其方，呼其名而行六十步，左转入太阴中。若出行安边，贼盗自然不起。

又曰：六甲内骨五行而动，应无方，其五行而含胜，有相生相剋，左手象天，右手法地，体好静，故书五行相制运化之道，无不煎该。若见贵人求官、二千石及令长者，则于左手书天字；若商贾兴贩、和结交友、嫁娶立契，则书和字；若入山收捕畋猎，则书狮子字；若部工居泉，则书强字；若过河治水，则书土字或戊字；波浪腾声舟楫而溺，犹忌八风触水龙，招摇咸池之日，若游山入道，则书龙字，其蛇虫不动，此是五行相制胜负之道。

## 出入呼其时下十二干神名

三元经曰：凡出行，呼十二辰神名：

- 甲为天福，其神王文卿
- 乙为天德，其神龙文卿
- 丙为天威，其神唐仲卿
- 丁为玉女，其神李由往
- 戊为天武，其神司马羊
- 己为明堂，其神纪造卿
- 庚为天刑，其神邹元阳
- 辛为天庭，其神高子张
- 壬为天牢，其神王禄卿
- 癸为天狱，其神受子光

## 之三避五

三元经曰：天道不远，三五复返之。三避五，顿然独处，三为生气，故之三也；五为害气，故避五也。三为威，五为武，盛於三，衰於五。尺马双轮，无有反顾。

假令冬至上元阳一局，甲己之日丙寅时，宫浮三，此时为生气，则为百事故曰之三；至戊辰时，宫浮五，为害气，故曰避五，百事凶。

## 六丁阴神名

- 丁丑神梁丘叔
- 丁未神王屈奇
- 丁巳神许咸池
- 丁亥神费阳多
- 丁亥神陵成陆
- 丁卯神孔林族

## 威德之时

葛稚川曰：六丙为威，六甲为德，利以为客，发号施令，入其国，犬不吠，马不鸣，回车止轮，折动万里，敢有举兵来向者，皆选自威，贼必亡矣。天兵动，敌人自恐，天兵未行，敌人自惊；将兵征讨，客大胜，不利为主，唯宜固守，以待天时也。

## 三奇游六仪

三元经曰：三奇游六仪，利以宫庭宴会、喜乐之事。

六仪者，六甲也；三奇者，乙、丙、丁也。谓乙、丙、丁游于六甲之中。

### 六仪之上

- 甲子旬有庚午
- 甲戌旬有己卯
- 甲申旬有戊子
- 甲午旬有丁酉
- 甲辰旬有丙午
- 甲寅旬有乙卯

此为玉女守门之时，故利宴乐也。

假令甲己之日，日中为庚午，是玉女守门之时也。

## 天辅之时

三元经曰：天辅之时，有罪无疑，斧锧在前，天犹救之。

- 甲己之日己巳时
- 甲庚之日甲申时
- 丙辛之日甲午时
- 丁壬之日甲辰时
- 戊癸之日甲寅时

凡此之时，有罪者皆自释。

## 天网四张

三元经曰：天网四张，万物尽伤。此时不可举造百事。

事又神有高下，必须知之。谓时下浮六癸之时，假令天乙在一宫，其神去地一尺；在二宫，其神去地二尺，皆是天上六癸之下，即天乙所加宫也。当此之时，必须匍匐而去，以左右肩纽而前行，过十步吉。若天乙高二尺以上，可消息避天网，匍匐而去也。

## 四时所利

三元经曰：春夏之节，杀气潜藏，阴气居下，阳气在上，故战鬬对敌，利居平野之地，居下也；秋冬杀气在上，阳气在下，战鬬对敌，利居里外高下，顺其杀气也。

## 亭亭白奸

玉璋曰：亭亭者，天之贵神，背而击其冲，为胜推之法。常以月将加时，神后下为亭亭所居也。

假令五月，将小吉加寅时，即神后临未，为亭亭之在也。

白奸者，天之奸神，合于亥，格于寅申，当合之时俱背之，当格与不格，合与不合者，背亭亭向白奸，推之法：以月将加时，寅午戌上见孟神，即是白奸之位，常以行寅申己亥四孟位也。

假令正月，将登明加时，午登明，孟神临午，即白奸在亥也，他仿此。

## 孤虚法

黄石公曰：背孤击虚，一女可敌十夫，古法：十人用时孤，百人用日孤，千人用月孤，万人用年孤，惟有时孤最验。今立成于后。

- 甲子旬：孤在戌亥，虚在己辰
- 甲戌旬：孤在申酉，虚在寅卯
- 甲申旬：孤在午未，虚在子丑
- 甲午旬：孤在己辰，虚在戌亥
- 甲辰旬：孤在寅卯，虚在申酉
- 甲寅旬：孤在子丑，虚在午未

三元经曰：欲知贼数多少，便以月将加闻贼时，视上神见天罡、河魁，五百五千五万人；见登明、太乙，四百四千四万人，神后、腾光六百六十六万人大吉；小吉八百八十八万人，功曹传送七百七十七万人，从魁、太冲一百一十一万人，其神旺十倍相气，五倍休气，如数曰：气减少，死气减半也。

## 推迷路法

黄石公曰：出军道逢三路，未知何路通，以月将加时，天罡在孟左道通，在季右道通，在仲中道通。

## 出军疫属攘法

三元经曰：出军疫属传染死者甚众，号曰军气可以上风焚死人髑髅数箇，闻尸气即解也。

## 田螺卜胜负

经曰：兵家用筮之法，与他筮甚异，可用一盘以黑为界，置二螺于其中，以左为主，右为客，而作咒曰：田螺舞，能知风雨，贼若未迫入我城，所田螺索风雨不着；贼若不来，各守城廓，急急如律令，咒讫露于星斗之下，左侵右则胜，右侵左败，不相侵不战也。

## 阳遁上中下局

- 冬至、惊蛰：一七四
- 二八五宫是小寒
- 大寒、春分：三九六
- 立春：八五二须安
- 九六三兮逢雨水
- 五二八数谷雨间
- 清明、立夏：四一七
- 芒种：六三九宫看

## 阴遁上中下局

- 夏至、白露：九三六
- 小暑：八二五宫间
- 大暑、秋分：七一四
- 立秋：二五八同穿
- 霜降、小雪：五八二
- 处暑：一四七同迁
- 寒露、立冬：六九三
- 大雪：四七一数连

## 布局法

- 一逢子上一逢休，内死推排第二流
- 更有伤冲并杜辅，天离三四数为头
- 禽星死五心开六，柱惊常从七上求
- 内外任生居八位，九寻英景逐方修

## 十干人君所利

三元经曰：甲为天福，人君此时宜行恩施惠，进有德，赏有功，获福威；乙为天德，亦为逢星，此时宜施恩惠，赏功行德；丙为天威，亦名明堂，人君宜以战鬬发号施令，以振天威，不可行刑罚；丁为太阴，此时人君宜安静居处，无使烦扰，不可行威怒，谴责戊为天武，人君此时宜发号施令，以行诛伐，断除凶恶；己为地户，人君此时宜发明密事，修封疆，理城廓；庚为天狱，人君此时宜断决刑狱，诛戮奸邪，而人无怨言；辛为天庭，此时可以正刑法，行威怒，制罪囚，不利为吉事；壬为天牢，人君此时宜平正诉讼，决刑狱，不可为吉事；癸为天藏，人君此时宜行威武，显罪责罚，积储岁原，收敛。

## 十干吉凶

经曰：时加六甲，一开一圈，上下交接，又曰能知三甲，一周一画，不知三甲六甲，尽画。六甲者，甲子甲戌、甲申、甲辰、甲午、甲寅也。阳星加时为开，阳星天蓬、天任、天冲、天辅、天禽、阴星加时为阖，阴星天芮、天柱、天心、天英、六甲之时，遇阴加时为阖也，宜战鬬，往来百事吉。又曰：甲为青龙，利以远行，将兵客胜，闻忧无闻喜，有宜谒尊上，见贵人，有喜移徙嫁娶，百事吉，不可行谴责及鞭杖事，利远行。

假令上元阳一局，甲己之日黄昏时，得天内阴星加时，为阖，百事凶。

假令阳九局，甲己之日黄昏，得天任阳星加时，为开，百事吉。

经云：时加六乙，往来恍惚，与神俱，凶。谓六乙为日奇，宜从天上六乙出，既随日奇恍惚，如神人无见者，将兵客胜，闻忧无闻喜，有行逢饮食，移徙入官，市贾嫁娶，吉，不可行谴怒、鞭杖、嗔责事。

假令冬至上元阳一局，甲己之日，天蓬为直符，至乙丑时，六丁在九宫，以直符加时干。





上六乙下临一宫，出此方吉。
时加六丙，万兵莫往，此时候壬厌兵伏，炎将兵闻夏无闻喜，有入宫、浮仙、市贾，有利；丙为月奇，又为天威，丙火以销金，精兵不起，若攻伐者，从天上六丙出，既挟月奇，又乘天威，丙火相随，故曰厌伏兵灾。

假令冬至下元阳四局，甲己之日平旦，丙寅此时，六丙下临六宫，出西北方吉。

时加六丁，出幽入冥，至老不刑。六丁为星奇，又为玉女，宜避凶绝迹，当从天上六丁出，随星奇挟玉女入太阴中，而藏人不见，故曰出幽入冥。又六丁为太阴，可以藏形，人皆不见，敌人不敢侵，将兵主胜，闻忧喜各半，可以请谒、利嫁娶及阴私事、入官、商贾吉。

假令立春下元阳二局，甲己之日夜半，甲子时日出，丁卯时，此时六丁在东北，以直符天芮加……

时干即六丁，下临二宫，出西南方吉。
时加六戊，乘龙万里，莫敢呵止。戊为天门，又为天武，宜以远行万里，百事吉。戊为天门，凶恶不起，当从天上六戊出，挟天武入天门，故曰乘龙万里，山悲不敢害，鸡不鸣，犬不吠，将兵客胜，闻忧无闻喜，有判以远行、市贾、小人惊走亡命吉。

假令立春中元阳五局，甲己之日戊辰时，此时六戊在五宫寄坤二，以直符加时干，即六戊临二宫，出西南方吉。

时加六己，如神所使，不知六己出，被凶咎。己为六合，合此时宜为阴谋密秘之事，当从天上六己出，不宜市贾为显扬之事，隐匿如神所使，不知六己者，谓为显赫，必逢凶咎。又为地户，独出入，无有见者，将兵闻喜无闻忧，有利以出行、入官、嫁娶、小人判亡命惊走，若占人有逃亡、阴私之事。

假令小寒中元阳八局，甲己之日己巳时，六己在六宫以直符加时干，六己下临六宫，出西北方吉。

时加六庚，抱木而行，强有出者，必见闻争。谓庚为天狱，此时凶强有出，必遇刑罪，故曰能知六庚，不被五木，不知六庚，惧使入狱或被凌辱，将兵主胜，不利为客，利屯营固守，闻忧无闻喜，无市贾，道死物伤，无利入宫嫁娶，凶。六庚之时，惟宜固守，能知之六庚之时，谓此时己下至六癸时，不宜出动。

时加六辛，行逢死人，强有出者，罪罚缠身。此时行来出入，并凶强有出入，斧锧在前，行为罪累，故曰能知六辛，所恒往来，不知六辛，多被杻械。又辛为天庭罪网，自缠，将兵主胜，不利客，闻忧有宴，闻喜有喜，可行刑罚，罪人不宜嫁娶，入宫、市贾、问疾。

时加六壬，为吏所禁，强入出者，飞祸将临。此时不可远行，出入百事凶，强出必有牢狱，壬为天牢，怨仇所藉，将兵主胜利伏藏逸迹，不宜入宫、移徙、嫁娶。

时加六癸，众人莫视，不知六癸出门见死。此时凶，不利出入，皆凶，宜隐遁求仙，亡命绝迹，当从天上六癸下出入，不见，故曰众人莫视。又癸为天藏，利以伏匿逃亡，将兵主胜，闻忧有闻喜，无不宜入宫、市贾、嫁娶、移徙、入室，凶；疾病者重亡，遗不浮。



六甲下营法

三元经曰：夫将兵四出，统众安营，必取其法，以六甲为首，十时一易，真卓口以岁月旬而为伏，或依岁月或取六甲旬首而排布之。

大将居青龙（甲旗），鼓居逢星（乙），士卒居明堂（丙），伏兵居太阴（丁），军门居天门（戊），小将居地户（己），斩罚居天狱（庚为天狱，判断），囚系粮储居天牢（壬），府藏居天藏（癸）。

假令甲己之日夜半生甲子，青龙在子，大将居之；逢星在丑，旂鼓居之；明堂在寅，士卒居之；太阴在卯，伏兵居之；天门在辰，军门居之；地户在巳，小将居之；天狱在午，斩罚居之；天牢在未，囚系粮储居之；天藏在申，府藏居之。

己小将居之，天狱在午，斩罚居之，天庭在未，判断居之，天牢在申，囚系粮储居之，天藏在酉，府藏居之。

三元经曰：天上十干所居下临之宫。

假令冬至上元阳一局，甲己之日甲子时，六甲在一宫，六乙在九宫，六丙在八宫，六丁在七宫，六戊在一宫，六己在二宫，六庚在三宫，六辛在四宫，六壬在五宫，六癸在六宫。

## 三胜宫

汤谓曰：第一胜天乙宫，天上直符乘为天乙宫，上将居之，用兵繁其衡百胜。按葛一诀云：若在阳遁，即用天上直符所居；若在阴遁，即用地下直符所居宫，上将居之而击其冲胜。

### 第二胜九天宫

阳遁天上直符后一为九天，阴遁直符前一为九天。

九天我军立九天之上，而击其冲，则敌人不敢。

### 第三胜生门宫

谓生门合三奇之宫，上将引兵，从生门击死门，百战百胜；上将引兵，背生门击死门。又曰：背亭亭向天门，一胜；背月建，二胜；背生门，击死门，三胜，皆小异也。

假令大寒上元阳三局，甲己之日丁卯时，天上直符乘六丁临九宫，正南为天乙宫，为第一胜地。

九天在四宫，东南第二胜地；生门与丁奇合，临七宫，正西第三胜地。

假令阴八局，甲己之日平旦时，地下直符在八宫，东北为天乙宫，第一胜地。

九天在八宫，东北为第二胜地；生门临六宫，西北为第三胜地。